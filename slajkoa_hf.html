<!DOCTYPE html>
<html lang="hu">
<head>
    <meta charset="UTF-8" />
    <title>Házi_slajkoa</title>
</head>
<body>
    <nav><a href="#bottom">Az oldal aljára</a></nav>
<h1>Miért épülnek hal vagy éppen hotdog alakú épületek?</h1>
    <p>Mi jut eszünkbe arról a szóról, hogy kormányhivatal? Valami jellegtelen, szürke, unalmas épület, gondolom – nekem legalábbis. Nos, az indiai Haidarábádban található Nemzeti Halászati Fejlesztési Hivatal (NFDB) nem ilyen, tekintve, hogy hal alakú.</p>
    <p>A 2012-ben elkészült hatalmas épület úgy néz ki, mintha a levegőben úszna. Téglalap alakú, pikkelyszerű ablakok díszítik ezüstszínű testét, az elejébe üreges szájat formáztak, a szeme pedig kék üvegből készült. A neve nem árul zsákbamacskát: „Fish Building”, azaz halépület. A háromszintes, 1920 négyzetméteres építmény az indiai Központi Közmunkák Hivatala tudatos döntése volt, az indoklás: a falai között végzett munka a halászathoz kötődik. Az NFDB-ről készült képek bejárták a világot, ma a mimetikus építészet egyik legnagyobb, legmerészebb és legerősebb példájaként tartják számon.</p>    <p>Maxwell egyébként azzal a megoldással állt elő, hogy a macska a mancsainak kinyújtásával illetve behúzásával kontrollálja a rá ható forgatónyomatékot, és így navigálja magát zuhanás közben stabil állapotba, talppal lefelé. A következő nagy áttörés a területen az 1800-as évek végére datálódik, és egy Étienne-Jules Marey nevű francia tudós nevéhez fűződik. Ő egyébként igazi polihisztor volt, a kardiológia, a repülés, és a fotózás területén is maradandót alkotott. Ő fejlesztett ki egy másodpercenként 12 fénykép készítésére alkalmas kamerát, amivel zuhanó macskákról készített felvételeket. Az erről készült tanulmányát 1894-ben jelentette meg a tudományos világban már akkor is abszolút mértékadónak számító Nature magazin. Ő szintén arra jutott, amire Maxwell: a macska a lábaival kormányozza magát zuhanás közben az eséshez legbiztonságosabb pozícióba.</p>
<h2>De miért lesz egy épületből hal vagy egy halból épület?</h2>
    <p>Mimetikus építészetről akkor beszélünk, amikor az épület a formájával és a küllemével idézi fel a funkcióját. Programépítészetnek vagy novelty (újfajta) építészetnek is hívják, és a lényege, hogy az épületeket szokatlan formákkal ruházzák fel reklámcélból vagy azért, mert más híres épületet másolnak – a hitelesség itt természetesen eltörpül. Méretük és bombasztikusságuk miatt ráadásul sokszor nagyon figyelemfelkeltők. Fontos, hogy szinte mindig hivalkodók ugyan, de használható, funkcionális épületek.</p>
    <p>A jelenség a 20. század elején-közepén terjedt el az Egyesült Államokban az autópályák és a hosszú autóutak szaporodásával, illetve az amerikaiak egyre növekvő autózásával, mint a direktmarketing egyik új formája. Fontos volt valamivel elkapni a tovaszáguldó autósok tekintetét, ezért nőttek ki a földből a tacskó alakú hot dogos éttermek, az óriási csészékre hasonlító kávézók és a fánk alakú boltok.</p>
    <p>„A mimetikus építészetet gyakran gúnyolják, mondván, hogy az egész egy vicc, giccses és felszínes” – idézi a CNN Sir Terry Farrellt, a londoni Farrells építésziroda alapítóját. Ha valaki, ő tényleg autentikus forrás: egy 1981-ben Londonban épült, tojástartó alakú reggeli tévéstúdiónak az ötletgazdája, ahol a tetőre applikált tojástartókkal szimbolizálták, hogy a műsort épp a reggelizés időszakában sugározzák.</p>
    <p>„Ennél azonban többről van szó – magyarázza Farrell. – Az autópályán haladva ösztönösen tudjuk, hogy egy túlméretezett narancs valószínűleg narancsot árul; egy hatalmas cipő valószínűleg cipőjavítást végez; és, hogy egy gigantikus gitár gitárokat árul.”
        Szóval nincs a háttérben semmi fejtörést okozó, szofisztikált szimbolika, csupán egy épületméretűre felnagyított tárgy, gyümölcs, állat vagy bármi.
        Amerikában a mimetikus épületek gyakran emlékeztetnek valamilyen élelmiszerre, de bőven akadnak kivételek is. Ott van például az ohiói „Nagy kosár”, a Longaberger Company – egy elsősorban kosarakat gyártó lakberendezési cég – egykori székhelye. Évekig turisztikai látványosság volt a giccses behemót; most üresen áll és vásárlóra vár. Aztán ott van Kansas City közkönyvtárának parkolóháza, amely 2004-ben készült el, és kifejezett cél volt, hogy úgy nézzen ki, mint egy hatalmas könyvespolc. Ez az épület a mimetikus építészet közösségi jellegét mutatja: a ráírt összes könyvcímet Kansas City lakói javasolták.</p>
<h2>Európa és Ázsia is beszállt</h2>
    <p>Bár annak tűnhet, nem csupán amerikai jelenség ez, mára az egész világon elterjedt: Európában, a dél-ukrajnai Kolomija városában található a Piszanka múzeum, amely egy 13,5 méter magas épület, amely a hagyományos ukrán hímes tojás formáját idézi. A 2000-ben Igor Sumin építész által tervezett, legszélesebb pontján tízméteres átmérőjű múzeum természetesen hímestojások tömegének ad otthont, köztük magyaroknak is.</p>
    <p>Szintén a szomszédban van a hernyóra, esetleg sokszemű csigára emlékeztető grazi Kunsthaus. A Peter Cook és Colin Fournier által tervezett amorf épület Fournier „barátságos földönkívülinek” nevezte. A Kunsthaus a 2003-as Európa Kulturális Fővárosa program részeként épült, mára beágyazódott a város szövetébe.</p>
    <p>A magyaroknak talán a legismertebb példa a prágai Dancing House Hotel, amelyet Frank Gehry tervezett, és fennállása óta az egyik legfontosabb prágai fotómotívummá nőtte ki magát. Van olyan épület is, amelyen csak a levegőből lehet észlelni a hasonlóságot: ennek ékes példája Reykjavíkban a Smáralind vagy ahogy angolul elterjedt, a Penis Mall, amely föntről egy péniszre emlékeztet.
        Kritikusai szerint a mimetikus épületeket nehéz komolyan venni, és elég giccsesek.
        Van azonban néhány utánzás, vagy ha úgy tetszik, mimézis, amely finomabb, visszafogott motívumokkal utal az épület funkciójára</p>
    <div id="bottom"><p>Ott van például a tokiói Asahi sörgyár központja. A Nikken Seikei által tervezett és 1989-ben elkészült, 22 emeletes Asahi Beer Azumabashi épületet sörformájúra tervezték. A borostyánsárga üveg a sört idézi, míg a tetején lévő fehér panelek a habot. A szomszédban található az Asahi Super Dry Hall. A francia sztárépítész, Philippe Starck által tervezett, 1990-ben épült, zömök, fekete épület tetejét egy 300 tonnás aranyszínű láng díszíti, amely egyesek szerint úgy néz ki, mint a frissen csapolt sör masszív habja. Tokióban más asszociációk is felütötték a fejüket: az épületet aranykakinak vagy aranyszarnak is nevezik. A források szerint szeretetteljesen.</p>
    <p>Nálunk nem megalomán épületekben ölt testet, de akad néhány apróbb példa: ilyen Makovecz Imre Cápa néven elhíresült kisvendéglője Velencén, a szentesi Cicaház, ahol macskákat árulnak egy virágbolt üzemel vagy a repülőtér 1-es terminálja, amely felülnézetből repülőgépet formáz. Hasonlóan a levegőből nyeri el jelentését a Budaörsi út 75. alatti Yacht irodaház.
        A soha el nem készülő, a Rákóczi híd budai hídfőjéhez tervezett, Rubik-kocka alakú kiállítási központ viszont épp monumentális alkotás lenne/lett volna/lesz majd valamikor.</p></div>
    <footer><a href="#top">Az oldal tetejére</a></footer>
</body>
</html>